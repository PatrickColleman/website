<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE="+4">Plaats van de encryptiefunctie</FONT></B></CENTER></P>

<P>&nbsp;</P>

<P><B>plaatsen van aanvallen<BR>
link encryptie versus end-to-end encryptie</B></P>

<P><CENTER><IMG SRC="encryptiemogelijkheden.jpg" WIDTH="512" 
HEIGHT="330" ALIGN="BOTTOM" NATURALSIZEFLAG="2"></CENTER></P>

<P>Er zijn een aantal plaatsen waar men kan aanvallen:<BR>
- afluisteren op het LAN door andere medewerkers (overspelige
mode van de netwerkkaart)<BR>
- schakelkast met de verbindingen van de telefoonlijnen. Met behulp
van een lichte zender/ontvanger kan de indringer in de nabije
omgeving gaan luistervinken.<BR>
- de verbinding met de telecom partner (Belgacom, e.a.), eventueel
via elektromagnetische straling (uitstraling van de kabel). Dit
is niet mogelijk bij glasvezel.</P>

<P>&nbsp;</P>

<P>link encryptie versus end-to-end encryptie: <BR>
- Bij <B>link encryptie</B> gaat men elke plaats (bijvoorbeeld
een kabelverbinding) waar men kan indringen beveiligen met een
aparte encryptie. Het nadeel hiervan is dat elke keer een bericht
bij een packet switch (X.25) aankomt moet worden ontcijferd om
de juiste virtual circuit identifier te kennen. Deze zit immers
in het bericht. Het is duidelijk dat deze aanpak ook alleen echt
goed werkt als alle plaatsen door middel van encryptie beveiligd
zijn.<BR>
- Bij <B>end-to-end encryptie</B> gaat men alleen vercijferen
en ontcijferen bij de twee eindsystemen. Dit lijkt veel veiliger
dan link encryptie. Het nadeel is echter dat alleen de data kan
worden beveiligd, niet de header. Het gevolg hiervan is dat een
luistervink wel kan weten dat er transport van data heeft plaatsgehad:
het verkeerspatroon is nog steeds gekend. Het voordeel is wel
dat er meteen een vorm van authenticatie heeft plaatsgevonden.<BR>
- Best is beide technieken te combineren: de eindhosts vercijferen
de data met een end-to-end sleutel. Elk pakket gaat men nog eens
apart versleutelen, header inclusief, om het dan op elk deel van
de lijn te zetten. Men kan dit aanschouwelijk terugvinden op bovenstaande
figuur.</P>

<P>Link encryptie zal men doorvoeren op een lage plaats in het
OSI model, typisch de datalinklaag.</P>

<P>End-to-end encryptie kan vanaf de netwerklaag en in hogere
lagen. In de netwerklaag ken men de bestemmeling en kan men dan
ook werken op basis van een gemeenschappelijke geheime sleutel.
Om de hoofd-CPU te ontlasten zal men deze taak dan ook laten uitvoeren
door een front-end processor. Een andere plaats is de gateway.
Typisch zal men dit toepassen voor e-mail. Er is hier immers de
mogelijkheid van een store-and-forward. Het is natuurlijk ook
zo dat hoe hoger in de lagen men de encryptie gaat doorvoeren,
hoe minder er moet versleuteld worden. De headers van de onderliggende
lagen zijn immers nog niet aanwezig.

</BODY>
</HTML>
