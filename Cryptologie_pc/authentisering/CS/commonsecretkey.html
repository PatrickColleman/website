<HTML>
<HEAD>
  <META NAME="GENERATOR" CONTENT="Adobe PageMill 2.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE=+3>Gemeenschappelijke geheime sleutel</FONT></B></CENTER></P>

<P><CENTER><B><FONT SIZE=+1>Afspraak sessiesleutel<BR>
</FONT></B><IMG SRC="commonsecret1.jpg" WIDTH="512" HEIGHT="277" ALIGN=
"BOTTOM" NATURALSIZEFLAG="3"></CENTER></P>

<P>&nbsp;</P>

<P>Hoe maakt men een afspraak rond een sessiesleutel als een gemeenschappelijke 
  geheime sleutel gekend is? Dit is belangrijk: het is niet verstandig veel data 
  met dezelfde geheime sleutel te vercijferen: het werk van de kraker wordt dan 
  eenvoudiger. Men gaat dus met sessiesleutels werken om vb. één bericht te verzenden.</P>
<P>We zien hier een typisch challenge-response protocol aan het werk. Alice en 
  Bob kennen een afgesproken geheime sleutel K<sub>AB</sub>. Na deze berichten 
  kan Alice een random sleutel K<sub>S</sub> kiezen die ze versleuteld naar Bob 
  stuurt. Daarna gebruiken beide deze sleutel om de hoeveelheid data die met K<sub>AB</sub> 
  versleuteld is te beperken.</P>

<P>In het eerste niet versleutelde bericht stuurt Alice haar identiteit
naar Bob.</P>

<P>Bob stuurt een random cijfer terug.</P>

<P>Alice moet dit random cijfer versleuteld terugsturen. Nu weet Bob zeker
dat hij met Alice communiceert, want Charlie kon dit bericht niet aanmaken.</P>

<P>Alice stuurt een random cijfer naar Bob.</P>

<P>Bob stuurt dit random cijfer versleuteld terug naar Alice. Nu weet Alice
zeker dat ze met Bob communiceert, want Charlie kon dit bericht niet aanmaken.</P>

<P>Tenslotte kan Alice dan een random sessiesleutel K<sub>S</sub> kiezen
die ze versleuteld met K<sub>AB</sub> naar Bob stuurt. Vanaf dan gebruiken
beide deze sessiesleutel K<sub>S</sub>.</P>

<P>De lezer kan opmerken dat deze procedure veel berichten laat heen en
weer gaan. Een kortere (maar niet veilige) procedure ziet men hieronder.</P>

<P><CENTER><IMG SRC="commonsecret2.jpg" WIDTH="512" HEIGHT="276" ALIGN=
"BOTTOM" NATURALSIZEFLAG="3"></CENTER></P>

<P>Alice stuurt haar identiteit en een random cijfer naar Bob.</P>

<P>Bob stuurt een ander random cijfer en het versleutelde random nummer
van Alice terug.</P>

<P>Alice stuurt het versleutelde random cijfer van Bob terug.</P>

<P>&nbsp;</P>

<P>Waarom is dit niet goed? Laten we Charlie in actie treden. Deze gaat
een <B>spiegelaanval</B> lanceren. Principieel kan Bob een multisessiecomputer
zijn (UNIX, ...).</P>

<P>Charlie stuurt Alice's identiteit en een random cijfer naar Bob.</P>

<P>Bob stuurt een ander random cijfer R<sub>B</sub> en het versleutelde
random nummer van Charlie (Alice) terug.</P>

<P>Nu heeft Charlie een probleem: hij moet het random nummer van Bob kunnen
versleutelen. Hij moet dus K<sub>AB</sub>(R<sub>B</sub>) kennen. Hij opent
een simultane tweede sessie bij Bob en stuurt opnieuw Alice's identiteit
en het zojuist opgegeven random nummer R<sub>B</sub> van Bob op. Bob stuurt
een random nummer en het versleutelde R<sub>B</sub>. Dit is K<sub>AB</sub>(R<sub>B</sub>).
Bingo! Charlie breekt de simultane sessie af.</P>

<P>Charlie stuurt het versleutelde random cijfer K<sub>AB</sub>(R<sub>B</sub>)
van Bob terug. Bob denkt met Alice te communiceren!</P>

<P><B>Er zijn enkele regels om te zorgen dat authentisering werkt:<BR>
- Laat degene die het initiatief neemt bewijzen wie hij/zij is voordat de
ander dat doet.<BR>
- Laat de random nummers kiezen uit een verschillende set. Alice kan bijvoorbeeld
even getallen en Bob oneven cijfers kiezen.<BR>
- Laat de beide partijen verschillende sleutels K<sub>AB</sub> en K<sub>AB'</sub>
gebruiken.</B></P>

<P>In de spiegelaanval waren al deze voorwaarden geschonden!!!
</BODY>
</HTML>
