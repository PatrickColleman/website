<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE="+4">Firewall</FONT><FONT SIZE="+3">:
application level gateway</FONT></B></CENTER></P>

<P><B><FONT SIZE="+1">Een application level gateway noemt men
ook een proxy server.</FONT></B></P>

<P>&nbsp;</P>

<P>De gebruiker die iets over het netwerk wil doen, neemt contact
op met de proxy server m.b.v. een TCP/IP toepassing, bijvoorbeeld
TELNET of FTP (file transfer protocol).</P>

<P>De proxy server vraagt de gebruiker welk de remote host is
waarmee hij wil communiceren. Hierbij geeft de gebruiker zijn
gebruikersID en zijn paswoord waarmee de proxy server die vreemde
host (vreemd aan het eigen netwerk, remote host) zal contacteren
en de TCP segmenten zal doorsturen naar die vreemde host.</P>

<P>Indien de proxy server niet de nodige code heeft om voor een
bepaalde applicatie een remote host te contacteren, zal die dienst
niet kunnen uitgevoerd worden. Anders gesteld: ze hebben een aparte
applicatie (proxy) nodig per netwerkdienst.  Ze werken bijvoorbeeld
voor telnet, FTP en SMTP toegang.  </P>

<P>De application level gateway kan zelfs voldoende 'slim' zijn
om slechts bepaalde mogelijkheden door te laten. Hij zou bijvoorbeeld
een wissen van bepaalde folders kunnen weigeren door te laten.</P>

<P>Een nadeel van dit soort firewall is de extra processingtijd
op elke verbinding. Er zijn trouwens 2 verbindingen actief: &eacute;&eacute;n
van de gebruiker tot de firewall en &eacute;&eacute;n van de firewall
naar de remote host.</P>

<P>Belangrijk is het in te zien dat de fysieke laag, datalinklaag
en netwerklaag als het ware in twee gesplitst zijn: de data komt
binnen aan &eacute;&eacute;n zijde, loopt omhoog, wordt gekopieerd
en verlaat daarna de firewall aan de andere zijde via de andere
netwerklaag, datalinklaag en fysieke laag.  </P>

<P>Een groot voordeel is echter dat de interne IP adressen kunnen
verborgen worden: men kan zelfs op het interne netwerk een reeks
IP adressen gebruiken en op het externe netwerk (het Internet)
een geldig vrij IP adres.  Hierdoor kunnen verschillende hosts
zich verbergen achter hetzelfde IP adres.  Men noemt dit adrestranslatie.
 Men gebruikt hierbij zeer intensief de poortnummers om een onderscheid
te kunnen maken tussen de verschillende interne computers.   Dit
maakt deze firewalls zeer populair!!	</P>

<P>De firewall kan op applicatieniveau het volledige IP datagram
assembleren en daarna dit geheel verwerpen of doorlaten.  Het
probleem van de IP fragmentatie is daarmee verholpen: fragmenten
waarbij het eerste pakket wordt tegengehouden en de andere niet
komen niet voor omdat de pakketten in hun geheel doorgelaten of
geweigerd worden. <BR>
</P>

<P>&nbsp;</P>

<P>&nbsp;

</BODY>
</HTML>
