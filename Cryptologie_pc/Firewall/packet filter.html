<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE="+4">Firewall: packet filter</FONT></B></CENTER></P>

<P><CENTER>&nbsp;</CENTER></P>

<P>Een packet filter router past een reeks regels toe op IP adressen.
Deze functionaliteit kan men eenvoudig toevoegen aan een router,
want deze staat ook in voor het doorsturen van een pakket. In
dit geval krijgen ze de optie het pakket ook niet door te sturen.
Deze filter (packet filters of traffic filters genoemd) kan men
implementeren op de interfacekaart (OSI niveau 2) of in de kernel
van het operating system. Deze firewalls kijken naar de IP adressen
en de poortnummers van bron en bestemmeling, alsmede hun gebruikte
protocol, bijvoorbeeld TCP. Op basis hiervan is de actie doorgaan
of weigeren. Ze zenden dan ook soms een ICMP bericht, zie volgende
paragraaf. </P>

<P>Het gevolg van deze oplossing is dat de router kan zorgen voor
een betere service: bulk transfer applicaties, zoals applicaties
die hele websites ineens downloaden, gebruiken teveel bandbreedte
op tragere WAN lijnen. De routers kunnen onnodige trafiek tegenhouden
en alzo de totale nuttige throughput verbeteren. Eventueel passen
ze een prioriteitsmechanisme toe waarbij bijvoorbeeld interactieve
applicaties voorrang krijgen.</P>

<P>Merk op dat dit soort firewall niet kan filteren op 'gebruiker',
maar alleen op het IP adres van een computer. Hij kan ook niet
filteren op deze file wel en een andere niet en eveneens niet
op applicatiebevelen zoals delete een bestand, ... . Met andere
woorden: er wordt niet gekeken naar de inhoud van de pakketjes.
</P>

<P>Een voordeel is dat men de regels kan configureren voor binnenkomende
en uitgaande datastromen apart.</P>

<P>Samengevat: de regels kijken naar:</P>

<UL>
  <LI>source IP adres
  <LI>destination IP adres
  <LI>transport level poortnummer (TCP) om te weten over welke
  applcatie het gaat (vb surfen, e-mail, ... )
  <LI>IP protocol veld : TCP of een ander protocol?
  <LI>interface: langs welke 'kabel' (telefoonlijn, Internetmodem,
  ...) komt de data binnen?
</UL>

<P>Bij deze regels noteert men steeds discard of forward.</P>

<P>Men geeft eveneens de default regel op. Bijvoorbeeld: wat moet
er gebeuren als het IP adres niet gekend is in de verzameling
regels? Deze is natuurlijk best 'discard'.</P>

<P>Packet filter firewalls kijken niet naar de hogere lagen. Wanneer
een applicatie toegang krijgt is dat voor de ganse applicatie.
Zelfs wanneer die applicatie een format van je harde schijf wil
doen....</P>

<P>De logging (het noteren van de beslissingen) is ook beperkt.</P>

<P>Dit alles maakt dat de packet filter router (firewall) vrij
beperkte mogelijkheden heeft.</P>

<P><I>Nadelen:</I><BR>
- IP address spoofing: de indringer gebruikt een geldig intern
IP adres.<BR>
- source routing attacks: Token ring bijvoorbeeld kan de te volgen
weg specificeren. Men kan hopen dat de firewall dit niet goed
afwerkt.<BR>
- kleine fragmenten aanval: Wanneer het IP datagram zeer klein
is, staat de TCP header reeds in een ander gefragmenteerd datagram.
Daardoor kent de firewall het poortnummer niet.<BR>
- moeilijk te configureren<BR>
- moeilijk te testen<BR>
- filenamen, usernamen, ... zijn onbekende parameters<BR>
- Alleen het eerste fragment bevat de juiste poortnummers. Bijgevolg
worden alle pakketjes met fragment offset verschillend van 0 doorgezonden,
hetgeen onnodig is. (zie stateful inspection firewall als oplossing)</P>

<P><BR>
<I>Voordelen:</I><BR>
- volledig transparant voor de gebruiker zijn: hij weet niet dat
een firewall gebruikt wordt. <BR>
- de functionaliteit is beschikbaar in alle routers

</BODY>
</HTML>
