<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P>&nbsp;</P>

<P><CENTER><B><FONT SIZE="+4">Firewall</FONT><FONT SIZE="+3">:
logging</FONT></B></CENTER></P>

<P>&nbsp;</P>

<P><B>Controle en alarmmeldingen</B></P>

<P>Met testaanvallen op het netwerk kan men de zwakke plaatsen
van het netwerk ontdekken.  Een hacker die volhoudt, weet altijd
wel zo'n plaats te vinden.  Daarom is het bijhouden van al deze
gegevens de beste verdediging tegen dit soort aanvallen.</P>

<P>&nbsp;</P>

<P><I>Activiteitenlog</I></P>

<P>Om de beheerder informatie te geven over de activiteiten op
zijn netwerk, bieden de meeste firewalls de mogelijkheid om alles
op te slaan in een bestand op een harde schijf.  We noemen dit
activiteiten-logging of auditing.  De bestanden die op deze wijze
ontstaan, worden audit trails of logfiles genoemd.  Een goede
firewall houdt zowel de geslaagde als de niet-geslaagde verbindingen
bij.  Een 'logboek' van succesvolle toegangspogingen kan later
gebruikt worden om de activiteiten van een hacker na te pluizen.
 De standaard informatie die een audit trail of logfile moet bijhouden
is:<BR>
&middot; Tijd en datum van het begin van de sessie.<BR>
&middot; Tijd en datum van het einde van de sessie.<BR>
&middot; Host-adres van de bron.<BR>
&middot; Host-adres van de bestemming.<BR>
&middot; Het gebruikte protocol.<BR>
&middot; Bestemmingspoort ( gewenste dienst ).<BR>
&middot; Genomen actie ( verbinding toegestaan of geweigerd ).<BR>
&middot; Naam van de gebruiker als authentisering werd toegepast.</P>

<P>&nbsp;</P>

<P>Sommige logfiles geven ook het aantal pakketten op dat binnen
een sessie werd vervoerd.  Beheerders kunnen in de logfile zoeken
naar verdachte activiteiten zoals:<BR>
&middot; Herhaaldelijk misbruikte toegang van een host naar verschillende
diensten.<BR>
&middot; Een constante stroom van toegangsverzoeken aan dezelfde
host.<BR>
&middot; Verbindingen die op vreemde uren of 's nachts werden
gemaakt.<BR>
&middot; Verschillende mislukte authentiseringspogingen.</P>

<P>&nbsp;</P>

<P><I>Alarm</I></P>

<P>Wanneer de firewall beheerder een verdachte actie ontdekt,
moet hij onmiddellijk actie ondernemen.  Dit kan bestaan uit het
waarschuwen van de beheerder van de computer waar de aanval vandaan
komt of het wijzigen van de regels en toelatingsmogelijkheden
om verdere problemen te voorkomen.  Dergelijke acties kunnen te
laat komen, omdat de beheerder niet voortdurend op zijn scherm
zit te kijken.  U kunt nog steeds de logfile gebruiken om de mogelijk
schade te beoordelen, door te kijken welke host door de inbreker
werd bezocht en wanneer.  </P>

<P>Logfiles kunnen zeer groot worden waardoor het veel tijd kost
om alle activiteiten te doorzoeken om mogelijke inbraakpogingen
te ontdekken.  Daarom bieden veel firewalls de mogelijkheid tot
het geven van een alarmmelding via de logfile.  Een alarm is een
speciale actie die wordt geactiveerd zodra aan een bepaalde voorwaarde
wordt voldaan.  Dank zij een dergelijke alarmmelding kan de beheerder
vaak erger onheil voorkomen.</P>

<P>Sommige firewalls hebben een apart alarmmechanisme dat speciaal
is ontworpen om voortdurend de logfile te scannen op gebeurtenissen
die door de beheerder zijn aangegeven, waarna een voorgeprogrammeerde
actie wordt ondernomen.  Deze krachtige mogelijkheden kunnen uitgaan
van specifieke voorwaarden zoals ' een alarm nadat een te controleren
gebeurtenis voor de vijfde maal binnen 15 minuten is opgetreden
'.  Dit biedt de beheerder een krachtige mogelijkheid om aanvallen
te ontdekken.</P>

<P>Het gevolg van de alarmmelding kan zijn dat er een e-mail bericht
aan de beheerder wordt gestuurd, dat een lampje op de firewall
begint te knipperen of dat zelfs het telefoonnummer van de beheerder
wordt gedraaid om de pieper van de beheerder te laten overgaan.
 Het kan zelfs gebeuren dat de beheerder de hacker nog even door
laat gaan om meer informatie te krijgen voor een latere aanklacht.<BR>

</BODY>
</HTML>
