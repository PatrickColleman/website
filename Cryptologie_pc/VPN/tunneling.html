<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P class="MsoNormal"><CENTER><B><FONT SIZE="+2">Virtuele private
netwerken (VPN)<BR>
Tunneling</FONT></B></CENTER></P>

<P>&nbsp;</P>

<P><B><U>Het is nuttig hier eerst een onderscheid te maken tussen
drie verschillende soorten VPN's:</U></B><BR>
- access VPN's, die de toegang tot een netwerk verzorgen via een
ISP. Deze gebruiken typisch L2TP of PPTP of IPSec in combinatie
met een ADSL, kabelmodem, mobile IP of gewone dial-up telefoonlijn<BR>
- Intranet VPN's. Deze gebruiken typisch L2TP, IPSec in combinatie
met ATM of frame relay.<BR>
- Extranet VPN's, die dezelfde technologie&euml;n gebruiken als
de intranet VPN's.</P>

<P>&nbsp;</P>

<P><B><U>Men kan ook meerdere soorten tunnels gebruiken voor toegangsnetwerken:</U></B></P>

<P><B>1. van de inbellende cli&euml;nt naar de VPN server van
het bedrijf in kwestie.</B> De ISP die voor de verbinding zorgt
moet dan helemaal van niets weten, maar de gebruiker op de inbellende
computer moet wel speciale software en instellingen gebruiken
om de verbinding te beveiligen. Men spreekt soms over een voluntary
tunnel: de gebruiker beslist zelf wanneer een tunnel gebruikt
wordt.</P>

<P>Voordelen:<BR>
a. De tunnel gaat van de inbellende computer tot bij de VPN server
van het bedrijf.<BR>
b. De cli&euml;nt kan een tunnel maken naar om het even waar.<BR>
c. Men kan meerdere providers gebruiken.<BR>
d. Onafhankelijk van de extra diensten die de provider al of niet
kan/wil aanbieden.</P>

<P>Nadelen:<BR>
a. Indien de gebruiker de tunnel niet gebruikt, is er geen privacy!!<BR>
b. De gebruiker heeft extra training nodig: hij moet weten wat
hij moet doen en waarom.<BR>
c. De gebruiker moet een geldig IP adres ontvangen van zijn ISP:
adres translatie kan niet gebruikt worden: adressen zoals 10.x.x.x
zijn niet bruikbaar.<BR>
d. Men moet extra software op de computers van de cli&euml;nt
installeren.<BR>
e. van het inbelpunt van de cli&euml;nt (de ISP) naar de VPN server
van het bedrijf in kwestie.</P>

<P>&nbsp;</P>

<P><B>2. Van ISP naar bedrijf.</B> Wanneer men inbelt (met behulp
van PPP) bij de ISP met een bepaalde naam en paswoord zal deze
als extra dienst (betalend!!) dan automatisch een beveiligde verbinding
met de VPN server van het bedrijf opzetten. Men noemt het soms
compulsory VPN. <BR>
</P>

<P>Voordelen:<BR>
a. De gebruiker moet geen speciale software draaien op zijn computer.<BR>
b. Het bedrijf kan een beveiligingsbeleid afdwingen van zijn werknemers
omdat de ISP zelf de beveiligde verbinding aanmaakt.<BR>
c. De gebruiker moet niet weten dat er een tunnel gemaakt wordt
of hoe deze werkt.<BR>
d. Men kan gebruik maken van extra diensten van de ISP zoals extra
modem poorten, gegarandeerde modem beschikbaarheid, ...</P>

<P><BR>
Nadelen:<BR>
a. Men hangt af van de diensten van de ISP.<BR>
b. van de inbellende cli&euml;nt naar de bestemmeling van het
bericht. <BR>
</P>

<P>De eerste twee soorten tunnels (die men eigenlijk ook als &eacute;&eacute;n
soort zou kunnen beschouwen) voorzien in een tunnel tot bij de
VPN server van het bedrijf. De laatste zorgt voor end-to-end databeveiliging
vanaf de zender tot bij de ontvanger.</P>

<P>&nbsp;</P>

<P><B>Intranet en extranet VPN's</B></P>

<P>Intranet en extranet VPN's worden anders ge&iuml;mplementeerd.
Men heeft drie mogelijkheden:<BR>
1. gebruik makende van IP. Hierbij gebruikt men bijvoorbeeld IPSec
of mobile IP. Deze technieken leggen een tunnel aan over het publieke
Internet.<BR>
2. gebruik makende van virtuele circuits op een ATM of Frame Relay
backbone. Privacy is hier beschikbaar omwille van het PVC concept.
Encryptie wordt al dan niet gebruikt door de applicaties. We gaan
op deze website daar niet dieper op in.<BR>
3. gebruik makende van MPLS of multi protocol label switching.
Dit is een nieuwe techniek die tracht de intelligentie van de
router te combineren met de snelheid van de switch. Alle datagrams
hebben een label dat de bestemmeling specificeert. Het eerste
datagram dat naar de bestemmeling moet wordt door de router behandeld,
die in zijn tabellen gaat kijken om de uitgang te kennen waar
het datagram moet naar gekopieerd worden. Daarbij gaat hij in
zijn geheugen een tabel bijhouden dat een combinatie is van label
en uitgang. De volgende datagrams voor dezelfde bestemming bevatten
hetzelfde label en kunnen dan snel door een switching techniek
naar de juiste uitgang gekopieerd worden. Men kan stellen dat
deze technologie een soort convergentie met zich mee brengt tussen
de IP wereld en de ATM wereld.</P>

<P><B>Als definitie van tunnelling zouden we kunnen stellen dat
dit het inpakken is van een pakket van een netwerk (eventueel
niet IP!!) in een routeerbaar protocol, zoals IP. Merk dus op
dat tunnelling niet encryptie oplegt. Natuurlijk zal men wel bijna
steeds ook encryptie gebruiken om privacy te bekomen.</B></P>

<P>&nbsp;</P>

<P>Men kan twee soorten tunnelling, bekeken op de laag waarin
ze operationeel zijn, gebruiken:<BR>
1. <I>laag 2 tunnelling</I> waarbij PPP technologie gebruikt wordt
in combinatie met paswoorden (PAP, CHAP). Men heeft geen speciale
software nodig op de inbellende computers. Men gebruikt deze voor
access VPN's. Als protocols gebruikt men o.a. L2F (Cisco), L2TP
(IETF) en PPTP (Microsoft). <B>PPTP</B> (point to point tunneling
protocol) kan ook encryptie leveren.<BR>
2. <I>laag 3 tunnelling</I>, waarbij <B>IPSec</B> gebruikt wordt.
Men gebruikt deze voor intranet en extranet VPN's en eventueel
als access VPN waarbij de cli&euml;nt de tunnel opzet. IPSec levert
ineens ook encryptie. Andere protocols zijn eveneens mogelijk.</P>

<P><CENTER><IMG SRC="image010.jpg" WIDTH="403" HEIGHT="372" ALIGN="BOTTOM"
BORDER="0" NATURALSIZEFLAG="3"></CENTER>

</BODY>
</HTML>
