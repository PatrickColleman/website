<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P class="MsoNormal"><CENTER><B><FONT SIZE="+2">Virtuele private
netwerken (VPN)<BR>
</FONT></B></CENTER></P>

<P class="MsoNormal">&nbsp;</P>

<P class="MsoNormal">Een virtual private network is een oplossing
voor een netwerk waarbij de hardware (de infrastructuur) van een
publiek netwerk gebruikt worden om verbindingen te realiseren
met knooppunten die geografisch ver verwijderd van mekaar kunnen
zijn.  Voor de gebruiker moet dit geheel zich echter gedragen
alsof het een priv&eacute; netwerk is.  Daarom spreekt men van
een virtueel netwerk.</P>

<P class="MsoNormal">Als meest voor de hand liggend publiek netwerk
gebruikt men natuurlijk het Internet.</P>

<P class="MsoNormal">&nbsp;</P>

<P class="MsoNormal"><B>Waarom een VPN</B></P>

<P class="MsoNormal">Een van de hoofdredenen waarom men deze weg
op gaat is het reduceren van de kostprijs.</P>

<P class="MsoNormal">Er zijn drie soorten toepassingen waar het
gebruik van een VPN zinvol is:<BR>
1.	Ter vervanging van een reeks remote access lijnen, met een
lokale RAS server.<BR>
2.	Bij een intranet, dit is een intern netwerk waar men 'van buiten',
bijvoorbeeld het Internet, niet 'aan kan'.  Men gebruikt dus eigenlijk
Internettechnologie, maar zonder verbinding met het Internet.<BR>
3.	Voor een extranet.  Dit is bijna hetzelfde als een intranet,
maar ook klanten en leveranciers kunnen verbonden worden.</P>

<P class="MsoNormal">Als voorbeeld voor een intranet kan men de
volgende situatie beschouwen.  Veronderstel bijvoorbeeld dat een
bedrijf bestaat uit drie vestigingen, bijvoorbeeld in Oostende,
Geel en Virton (nabij Aarlen).  Wanneer deze drie vestigingsplaatsen
op de traditionele manier met mekaar moeten verbonden worden zal
men dit doen door middel van een aantal (vaste) verbindingen,
bijvoorbeeld ISDN verbindingen.  Zo zijn er dan drie nodig.  Het
is duidelijk dat voor deze niet-interzonale verbindingen de kostprijs
zeer hoog ligt.  Deze prijs is zelfs onafhankelijk van de bezetting
van die verbinding: ook voor de (bijna) niet gebruikte tijd moet
men betalen!  Het wordt nog erger wanneer we een nieuwe vestigingsplaats
in Parijs moeten bij implementeren.  Er zijn dan drie extra (&eacute;&eacute;n
naar elke vestigingsplaats) internationale lijnen nodig&#133;
.</P>

<P class="MsoNormal">Wanneer men op elk van deze vestigingsplaatsen
een lokale verbinding heeft met een ISP, is de kostprijs enkel
viermaal een lokale verbinding.  Via de hardware van het Internet
kan dan de data doorgestuurd worden.  Dit is zonder twijfel veel
goedkoper!!</P>

<P class="MsoNormal">Als voorbeeld voor een remote access server
heeft men bijvoorbeeld de situatie waarbij een aantal rondreizende
verkopers in hun hotel regelmatig via (internationale) lijnen
hun thuisbasis opbellen om een verbinding tot stand te brengen.
 Maar ze kunnen evengoed een VPN gebruiken, waarbij ze een (lokale)
ISP opbellen via een PPTP (zie verder) verbinding (een lokale
verbinding) en daarna aan de bedrijfsbestanden kan. </P>

<P class="MsoNormal">Een andere toepassing is het gebruik als
een extranet.  Hierbij vormt een bedrijf en bijvoorbeeld zijn
toeleveranciers en/of zijn klanten een eigen VPN.</P>

<P class="MsoNormal">Het is duidelijk dat een router op het bedrijf
zeker zal nodig zijn om een verbinding met het Internet te realiseren.
 Een firewall is eveneens geen overbodige luxe om binnendringers
te weren.</P>

<P class="MsoNormal">&nbsp;</P>

<P class="MsoNormal"><B>Basisbegrippen van een VPN</B></P>

<P class="MsoNormal">Hoe kan een VPN een private, veilige verbinding
maken op het Internet?  Problemen die kunnen opduiken zijn bijvoorbeeld:<BR>
- uw LAN gebruikt geen IP<BR>
- uw LAN gebruikt IP adressen die niet toegelaten zijn (niet aangevraagd)<BR>
- hoe kan men vreemde bezoekers buiten houden? (hackers)</P>

<P class="MsoNormal">Om de eigen IP adressen verborgen te houden
voor het Internet, zal men zijn toevlucht nemen tot tunneling.
 We weten dat het Internet een packet-switched network is.  Men
kan dus moeilijk van een echte tunnel spreken.  Wat men wel kan
realiseren is dat de zender en ontvanger  op een of andere manier
een akkoord sluiten over hoe ze gaan communiceren.  Er worden
een aantal achtergrondberichten heen en weer gestuurd over het
Internet om tot zo een deal over te gaan.  Het is echter geenszins
een echte tunnel zoals de vaste telefoonverbinding er een is met
zijn toegewezen kanaalcapaciteit.</P>

<P class="MsoNormal">Een andere kreet is 'encapsulation'.  Men
gebruikt deze min of meer als synoniem voor tunneling.  Het is
echter beter het onderscheid scherper te stellen en te poneren
dat 'encapsulation' gaat over wat men gaat doen met elk apart
pakketje. De term tunnelling gebruikt men om het ganse proces
van data transfer te kenmerken.</P>

<P class="MsoNormal">In dit encapsulation proces zal men elk pakket,
inclusief de header, verbergen in een nieuwe enveloppe en op deze
enveloppe de adressen van de source en destination VPN servers
noteren.  Dit geheel gaat dan als een IP pakket door het Internet.
 De oude header reist dus mee als data in de enveloppe!  (Let
op: deze verborgen pakketten worden eerst helemaal versleuteld
met een geheime code, zodat het voor vreemden zeer moeilijk of
niet doenbaar is de data te achterhalen. Men noemt dit encryptie)
 Dit maakt dat compleet vreemde netwerkframes kunnen getransporteerd
worden.  Uiterst belangrijk is het dus in te zien dat men bij
het gebruik van een VPN steeds een frame dat normaal zou opgezonden
worden in het Internet, eerst gaat verpakken in een routeerbaar
geheel, dit wil zeggen in een IP datagram.  Dit kan dus zowel
een laag 2 frame zijn (PPP) als een laag 3 datagram (IPSec) (zie
verder)</P>

<P class="MsoNormal">Om vreemde bezoekers te weren, moet men zijn
toevlucht nemen tot een systeem van authenticatie samen met een
beveiliginggateway, zoals bijvoorbeeld een firewall. (zie volgend
hoofdstuk)</P>

<P class="MsoNormal">Om er voor te zorgen dat de data niet gemanipuleerd
is, is een systeem van authenticatie samen met verificatie nodig.
 Hoe kan iemand aan deze kant van de oceaan met absolute zekerheid
weten dat aan de PC aan de andere kant van de oceaan de persoon
zit die hij wil bereiken.  Dit is geen eenvoudig probleem, dat
echter ook oplosbaar is (authenticatie).  Het zou eveneens kunnen
dat met de gegevens geknoeid is.  Men zou bijvoorbeeld een frame
meerdere keren kunnen opsturen.  Daarom is verificatie nodig.</P>

<P class="MsoNormal">&nbsp;</P>

<P class="MsoNormal"><B>Goede redenen om geen VPN te installeren.</B></P>

<P class="MsoNormal">Er zijn een aantal redenen die een bedrijf
er kunnen toe overhalen geen VPN te gebruiken.  We sommen er hier
een aantal op.</P>

<P class="MsoNormal">Indien het bedrijf slechts een (of een klein
aantal) rondreizende vertegenwoordigers heeft, die maar af en
toe hun email afhalen, is het gebruik van een VPN zeker niet aangewezen.
 De telefoonkost is bij een RAS (remote access server) oplossing
dan niet hoog en een VPN brengt extra kosten mee.</P>

<P class="MsoNormal">Zijn er POP's (points of presence) van het
Internet op alle plaatsen die men wil bereiken?  Dit is zeker
niet het geval in bijvoorbeeld Siberie.  Kan het betreffende POP
de nodige capaciteit leveren?  Dit kan gaan van een eenvoudige
dial up verbinding, over een ISDN verbinding tot bijvoorbeeld
een xDSL verbinding.</P>

<P class="MsoNormal">Soms spreekt men beter over het World Wide
Wait: de performantie van het Internet is hoegenaamd niet gegarandeerd,
zodat er geen sprake is van een QoS.</P>

<P class="MsoNormal"> <BR>
Wanneer men het Internet op gaat, moet men veel investeren in
beveiliging.  Een aantal aanvallen sommen we hier op:<BR>
- spam email.  Dit is vrij onschuldig, maar grote hoeveelheden
email ontvangen, kan de disk capaciteit van de server onnodig
consumeren en is zeker niet prettig voor de werknemers.<BR>
- snooping en sniffing.  Er bestaat software, zelfs in Windows
98, NT, enz.  om ALLE pakketjes op het netwerk binnen te nemen.
 Een sniffer gaat alleen de IP adressen van source en destination
bekijken, terwijl een snooper ook de inhoud van het pakket zal
analyseren.  Zoals in volgend puntje besproken kan dit vergaande
gevolgen hebben.  Men kan zich wapenen tegen deze indringers door
middel van encryptie.<BR>
- spoofing.  Een kraker kan door de kennis van de IP adressen
een zeer grote hoeveelheid data naar een server sturen, zodat
deze de geest geeft.  Hierbij zal de server dikwijls een core
dump opsturen, waar bijvoorbeeld paswoorden kunnen in staan. 
Met alle gevolgen vandien&#133; .  Men spreekt van spoofing wanneer
een niet gerechtigd gebruiker toch de firewall kan passeren en
zo de IP adressen kan gebruiken.  Men kan zich hiertegen wapenen
door onder andere adres translatie en alleen de VPN server IP
adressen zichtbaar te maken.  Dit laatste gebeurt door de 'encapsulation'.
 Wanneer de spoofer alleen het IP adres van de VPN server kent,
kan hij waarschijnlijk alleen die server aanvallen.<BR>
- session hijacking.  Wanneer Alice denkt met Bob te communiceren,
maar in werkelijkheid met Charlie praat, spreekt men van session
hijacking.</P>

<P class="MsoNormal"><BR>

</BODY>
</HTML>
