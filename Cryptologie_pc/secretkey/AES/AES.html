<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE="+3">Advanced encryption standard</FONT></B></CENTER></P>

<P>&nbsp;</P>

<P>Symmetrische encryptie (secret key cryptografie) heeft zich,
zowel in de gedaante van stroomversleuteling als van Feistel-netwerken,
bewezen als levensvatbare (effici&euml;nte &eacute;n veilige)
techniek voor de bescherming van data. Bij het ontwerp van op
grote schaal gebruikte algoritmen zijn echter fouten gemaakt waardoor
deze niet meer acceptabel zijn. DES en A5 hebben te korte sleutels,
A5/1 heeft daarnaast een zwak ontwerp, dat door geheimhouding
niet kan worden beschermd.</P>

<P>3DES en driemaal DES na mekaar kan, zoals reeds beschreven,
op verschillende manieren, gaande van drie opeenvolgende DES stappen
met drie verschillende DES sleutels naar de meest gebruikte vorm,
zoals hij reeds beschreven is, namelijk naar een EDE of DED met
slechts twee verschillende sleutels. Al deze methoden zijn momenteel
en voor de nabije toekomst zeker nog veilig.</P>

<P>Al de beschreven problemen, gaande van te korte sleutels, over
een zwak ontwerp, leidde ertoe dat diverse partijen uitwijken
naar allerlei andere algoritmen, zoals 3DES en IDEA, en dit komt
uiteindelijk de interoperabiliteit en de veiligheid niet ten goede.</P>

<P>In 1997 is daarom een programma gelanceerd om tot een algemeen
aanvaarde opvolger van DES te komen. Het nieuwe algoritme zou
AES (Advanced Encryption Standard) heten en net als in 1974 was
er een open inschrijving van voorgestelde algoritmen. Er zijn
in 1998 maar liefst vijftien algoritmen ingediend, waaruit in
het najaar van 2000 een keuze voor de nieuwe standaard werd gemaakt.
De nieuw gekozen cryptografische standaard is het algoritme Rijndael,
ontworpen door Joan Daemen (Proton World Int.) en Vincent Rijmen
(Katholieke Universiteit Leuven).<BR>

</BODY>
</HTML>
