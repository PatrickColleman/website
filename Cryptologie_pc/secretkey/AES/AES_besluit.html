<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE="+3">Advanced encryption standard</FONT></B></CENTER></P>

<P>&nbsp;</P>

<P>Waarom Rijndael?</P>

<P>In 1998 zijn vijftien voorstellen voor cryptografische algoritmen
ingediend en deze werden ge&euml;valueerd aan de hand van een
aantal vooraf vastgestelde criteria. Uiteraard was de veiligheid
van het algoritme hierbij nummer &eacute;&eacute;n, maar ook snelheid,
flexibiliteit in blok- en sleutellengte, en verschil tussen encryptie-
en decryptietijd telden mee. In de laatste selectieronde bleven
vijf kandidaten over, waarvan het NIST schrijft dat ze allemaal
aan de geformuleerde eisen voldoen.<BR>
Bovenop de genoemde eisen werd van Rijndael aangetoond dat het
enkele aanvullende goede eigenschappen heeft.</P>

<P>1.	Rijndael is niet alleen computationeel effici&euml;nt, maar
is ook heel goed te implementeren met weinig geheugenruimte (tabellen)
wat het voor bijvoorbeeld smartcards geschikt maakt.</P>

<P>2.	Er is goede bescherming tegen stroomaanvallen en tijdaanvallen.
Hiermee worden technieken bedoeld die van een hardwaremodule de
verstreken tijd en eventueel de opgenomen stroom opmeten tijdens
de encryptie. Is de uitvoering van bepaalde instructies op een
of andere manier afhankelijk van een sleutelbit, dan kan uit de
opgenomen stroom of verstreken tijd informatie over de sleutel
worden afgeleid. Bij Rijndael echter wordt sleutelmateriaal alleen
voor een EXOR gebruikt, waarmee dit soort aanvallen weinig kansrijk
zijn.</P>

<P>3.	Het algoritme heeft mogelijkheden voor intern parallellisme.<BR>

</BODY>
</HTML>
