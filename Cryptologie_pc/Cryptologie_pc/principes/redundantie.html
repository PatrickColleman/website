<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE="+4">redundantie</FONT></B></CENTER></P>

<P><CENTER><B><FONT SIZE="+2">te weinig<BR>
te veel<BR>
veel nullen vooraan of achteraan</FONT></B></CENTER></P>

<P>&nbsp;</P>

<P>Veronderstel een postorderbedrijf 'PC express'. Dit bedrijf
heeft 65.000 producten in voorraad. Een verstandig programmeur
heeft beslist dat hij voor het voorstellen van de artikelnummers
toekwam met een short int, d.w.z. een cijfer van twee bytes.</P>

<P>Bestellingen van kleinhandelaars via de modem zijn voorzien.
Een kleinhandelaar stuurt dan een bericht door waarbij de eerste
32 bytes zijn naam voorstellen. Deze naam is leesbaar omdat PC
express anders niet in staat is te weten van wie de bestelling
komt. De laatste drie bytes worden echter versleuteld met een
sleutel die specifiek is voor een kleinhandelaar: elke kleinhandelaar
heeft een andere sleutel. De eerste byte van de drie resterende
is het aantal stuks en de laatste twee bytes zijn dus ons artikelnummer.</P>

<P>Wanneer echter een kwaadwillig persoon PC express veel schade
wenst te berokkennen, kan hij een zeer eenvoudig computerprogramma
opstellen. Het volstaat een idee te hebben van de klanten. Hij
stuurt dus een reeks records op waarbij de eerste 32 bytes juiste
klantnamen zijn. Hij weet echter niet hoe hij de resterende drie
bytes moet uitrekenen. Maar: alle aantallen zijn geloofwaardig
(er is misschien een bestelling binnengekomen van een PC aktie).
Voor de eerste van de drie bytes kan hij dus een random cijfer
invullen. Hij heeft ook een probleem voor de keuze van de laatste
twee bytes. Er zijn echter 65.000 artikels in een 'ruimte' van
2 bytes, dit wil zeggen dat er maar 65536 mogelijke nummers zijn.
Door ook hier een random cijfer in te vullen, gokt de boosdoener
slechts in 536/65536 (=0.8%) van de gevallen verkeerd.</P>

<P>Een goede oplossing is dan ook bijvoorbeeld 7 bytes te voorzien
voor het artikelnummer. Als de boosdoener nu gokt, is het slechts
juist in 9*10<sup>-13</sup>% van de gevallen. Dit is te verwaarlozen.
Samen met de byte van het aantal is dit een 64 bit blok data dat
perfect in DES of IDEA cryptologie past. (Al dat dit niet echt
nodig is natuurlijk.)</P>

<P>Maar: allemaal nullen toevoegen maakt het de indringer gemakkelijker:
het resultaat is beter voorspelbaar dan anders.</P>

<P>Een beter idee is dus de artikelnummers at random te kiezen
in het volledige artikelnummerbereik.

</BODY>
</HTML>
