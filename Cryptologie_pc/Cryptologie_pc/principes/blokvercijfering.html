<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <BASE TARGET="target">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE="+4">Blokvercijfering</FONT></B></CENTER></P>

<P>&nbsp;</P>

<P>Blokvercijfering is erg verspreid. Hierbij gaat men steeds
een aantal tekens ineens vercijferen. Dit in tegenstelling met
stroomvercijfering, waarbij men teken per teken zal vercijferen.
Van dit laatste zullen we als voorbeeld een aangepaste versie
van DES bespreken.</P>

<P>In deze tekst houden we ons verder alleen bezig met blokvercijfering.</P>

<P>Blokvercijfering gebruikt substitutie en transpositie. We gaan
hier iets dieper op in in de paragraaf over de elementen van geheime
sleutel cryptografie.</P>

<P>Twee principes worden gebruikt: diffusie en confusie. Dit moet
de statistische analyse erg bemoeilijken.</P>

<P>Diffusie moet helpen de statistische structuur over een groot
deel van de tekens uit te smeren. Dit doet men door elk klare
tekst teken de waarde van vele vercijferde tekens te laten be&iuml;nvloeden.
Een realisatiemethode is meermaals na mekaar de bits van de tekens
te permuteren.</P>

<P>Confusie tracht de relatie tussen de statistische gegevens
van de vercijferde tekst en de waarde van de encryptiesleutel
zo ingewikkeld mogelijk te maken.</P>

<P>Een realisatie is de <A HREF="Feistel.pdf">Feistel</A> procedure.
Hierbij gebruikt men n keer na mekaar dezelfde schakeling, maar
met andere (delen van) de sleutel. Men gaat het blok in twee delen
opsplitsen (een linker en een rechter deel). Op het linker deel
doet men een substitutie. Deze doet men op basis van een EXOR
met een bewerkt rechterdeel. De bewerking van het rechterdeel
doet men op basis van een (deel van) een sleutel en en functie
F, die men soms ook rondefunctie noemt. In dezelfde ronde zal
men ook linker- en rechterdeel met mekaar verwisselen.</P>

<P>Deze techniek wordt o.a. toegepast in DES en AES, die we verder
zullen bespreken.

</BODY>
</HTML>
