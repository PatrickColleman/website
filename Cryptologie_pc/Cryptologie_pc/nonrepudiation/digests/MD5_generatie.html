<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Cryptologie</TITLE>
</HEAD>
<BODY BGCOLOR="#ffffff">

<P><CENTER><B><FONT SIZE="+4">MD5:<BR>
logica</FONT></B></CENTER></P>

<P><CENTER><IMG SRC="MD5_generatie.jpg" WIDTH="512" HEIGHT="360"
ALIGN="BOTTOM" NATURALSIZEFLAG="2"></CENTER></P>

<P><CENTER>&nbsp;</CENTER></P>

<P>MD5 is een message digest algorithme, uitgevonden door Ron
Rivest, de persoon die ook voor een deel achter <B>R</B>SA zit.
Het was tot 1995 het meest gebruikte veilige hash algorithme.
Nu moet men het als kraakbaar beschouwen: het is niet meer veilig!</P>

<P>Zoals bovenstaande figuur toont, wordt de invoer verwerkt tot
een veelvoud van 512 bits. Men doet dit in volgende stappen:</P>

<P>- opvullen met opvulbits: Men zorgt er voor dat de lengte van
het bericht gelijk is aan 448 modulo 512. Er wordt altijd opgevuld,
ook als de lengte bij toeval juist zou zijn: dit wil zeggen dat
het aantal paddingbits of opvulbits ligt tussen 1 en 512. De opvulling
doet men door een '1' gevolgd door allemaal '0' tekens.</P>

<P>- lengte toevoegen: Hiervoor voegt men achteraan de lengte
van het bericht toe, voordat er bits werden toegevoegd. Men gebruikt
alleen de 64 meest beduidende bits van de lengte (in het geval
dat het bericht vrij lang zou uitvallen). Het gevolg hiervan is
dat de totale lengte steeds een veelvoud is van 512 bits.</P>

<P>- initialisatie van de MD buffer. Dit is een 128 bits buffer
die men gebruikt om de tussenresultaten en het eindresultaat te
bewaren. Men kan deze buffer voorstellen als 4 32 bits cijfers
A, B, C en D. Men geeft ze achtereenvolgens de waarden:<BR>
-&gt; A=0X67452301<BR>
-&gt; B=0XEFCDAB89<BR>
-&gt; C=0X98BADCFE<BR>
-&gt; D=0X10325476<BR>
Deze waarden worden bewaard in het <B>little endian formaat</B>.
Dit wil zeggen dat de minst beduidende byte op het laagste adres
wordt geplaatst. Merk op dat elke variabele 4 adressen beslaat
van elk &eacute;&eacute;n byte.</P>

<P>- verwerking van het bericht. Dit zijn de verschillende blokken
met opschrift H<sub>MD5</sub> in bovenstaande figuur. We bespreken
ze in volgende paragraaf.

</BODY>
</HTML>
